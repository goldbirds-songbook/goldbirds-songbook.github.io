---
title:  Wiehnachten is nich wiet
---

Wenn en koole Wind vun See herweiht, Ke-en Minsch mehr gern na buten geiht, ma-an lever binnen sitten blivt, wo dat veel to vertellen givt, wenn man een Lüch'n in de Ogen vun de Kinner süht, denn is Wiehnachten wiss nich wiet, wenn man een Lüch'n in de Ogen vun de Kinner süht, denn is Wiehnachten wiss nich wiet.

Wenn de Dag de warme Sünnschien misst, de-e Masch so natt un leddig is, de-e Oma in ehr Book rinkiekt, und't överall na Koken rükt, wenn man een Lüch'n in de Ogen vun de Kinner süht, denn is Wiehnachten wiss nich wiet, wenn man een Lüch'n in de Ogen vun de Kinner süht, denn is Wiehnachten wiss nich wiet.

Wenn dat halbig fief all düster ward, keen Hähn mehr op'n Hoffplatz scharrt, un Vadder oft in'n Keller geiht, wo he so veel verstecken deiht, wenn man een Lüch'n in de Ogen vun de Kinner süht, denn is Wiehnachten wiss nich wiet, wenn man een Lüch'n in de Ogen vun de Kinner süht, denn is Wiehnachten wiss nich wiet.

